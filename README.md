“เรียนรู้ไอโอทีด้วย ESP8266 ผ่านแพลตฟอร์ม ARDUINO THINGSPEAK NETPIE และ ANDROID บน HTTP และ MQTT โปรโตคอล”

ก่อนอื่นผมต้องขออนุญาตเขียนชื่ออาจารย์ที่เป็นแรงบัลดาลใจและให้คำแนะนำที่ดี ถ้าผิดพลาดประการใดผมก็ยินดีรับผิดและลบข้อความที่เขียนออก

เนื้อหาที่ผมจะเล่าเป็นเรื่องความเป็นมาของหนังสือเล่มนี้ อันที่จริงก็ไม่อยากเรียกว่าหนังสืออยากเรียกว่าเอกสารมากกว่า เพราะหนังสือจะต้องมีความสมบูรณ์มากกว่านี้ ดังนั้นเมื่อมันเป็นเรื่องของความสมบูรณ์ผมขอข้ามไปละกัน ผมได้ร่างไว้ประมาณสองหน้ากระดาษที่จะเขียนแต่ไม่ละ เอาแบบย่อว่าเนื้อหาในเอกสารที่ผมได้เขียนขึ้น “เรียนรู้ไอโอทีด้วย ESP8266 ผ่านแพลตฟอร์ม ARDUINO THINGSPEAK NETPIE และ ANDROID บน HTTP และ MQTT โปรโตคอล” นี้เริ่มมาตั้งแต่โควิดและใช้ช่วงเวลาว่างจากวันที่พักหน้ายางศึกษาและเขียน

เริ่มจากแรงบันดาลใจจากที่ผมได้เป็นแฟนเพจของท่าน อ. ดร. วโรดม ตู้จินดา ท่านเขียนไว้ว่า “ไม่ต้องรอให้เชี่ยวชาญ-ศึกษาและเขียนไปพร้อมกันเลย” ข้อความอาจจะไม่ครบหล่นหายไปบ้าง ผมพยายามที่จะเลื่อนหาหน้าเพจที่เขียนของข้อความนี้แต่ไม่เจอ ผมได้สั่งซื้อหนังสือของท่านสามเล่ม (แม้จะยังอ่านไม่หมดบางเล่มเปิดดูว่าหน้ากับสารบัญครบตรงกันไหม) และอะไรที่ที่สามารถฟรีดาวโหลดได้ก็พยายามดาวโหลดมาเก็บไว้ 

ขอบพระคุณ อ. เมธี บำรุงราชหิรัณย์ ที่ได้สละเวลาพูดคุยให้คำปรึกษากับผมผ่านช่องทางแชต ถึงแม้ผมจะไม่อยู่ในระบบการศึกษาแล้วก็ตาม ซึ่งเป็นการสนทนาที่เป็นประโยชน์มากๆ (แม้ลูกศิษย์จะเขียนให้คอมเมนต์คำผิดให้อ่าน...ตลอด) “การเขียนหนังสือ ต้องให้ผู้อ่านทำตามได้”

ขอบพระคุณ รศ. อ. ไทยโรจน์ พวงมณี “ไม่ต้องเยอะ” จากบทสนทนาผ่านช่องทางเชตตามนั้น ครับ

ขอบพระคุณ อ. ธีรภัทร์ อนุชาติ สละเวลาอ่านและให้คำแนะนำมากมาย “จงสนับสนุนการเริ่มต้นชีวิตของเพื่อนมนุษย์ การให้ความรู้กับผู้อื่นเป็นบุญกุศล ยิ่งไม่หวังผลตอบแทน”

ข้อสำคัญ: หากท่านดาวโหลดไปอ่านแล้ว ผมยินดีอย่างยิ่งที่จะรับคำแนะนำ ติเตือน ข้อคิดเห็นอันเป็นผลสะท้อนกลับที่จะเป็นประโยชน์มากสำหรับผม (ก็เหมือนกับระบบในทางวิศวกรรมครับ ถ้ามีการป้อนกลับก็จะทำให้ระบบมีความแม่นยำ) สามารถส่งผ่านมาทาง อินบ๊อก ครับ

ขอบคุณ ขอบคุณ ขอบคุณมาก มาก ครับ
พิเนศ บุตรเต
12-04-2567
